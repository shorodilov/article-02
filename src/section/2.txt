**********
Як обрати?
**********

Ви дочитали до цього місця і все ще маєте бажання спробувати себе в якості
IT-спеціаліста? Чудово!

Тепер настав час розібратися, який напрямок найкраще підходить саме вам.
Не хвилюйтесь - я допоможу.

Перш за все, проаналізуйте корисні для галузі навички, якими ви вже оволоділи.
І не треба думати: "У мене немає жодних навичок для IT-індустрії". Якщо ви не
знаходились у стані заморозки останні 50-ть років, то деякі вміння у вас уже є.

Якщо не можете ні за що ухопитися, то я спробую підказати.
Що ви гарно робили на своїй останній роботі? Можливо, ви заповнювали таблички
в Excel, або робили презентації для керівництва чи клієнтів. Що вам подобається
робити у вільний час? Грати в Dark Souls? Малювати? Перекладати книжки на
полиці?

IT-галузь має суто практичну направленість: зробити розрахунок, підготувати
звіт, показати відео на YouTube або ж підпалити почвару в грі. Найлегше вам
буде у правильній нищі, і на благо IT просочилося майже всюди.

По-перше, ви шукаєте зв'язок у доступних напрямках та ваших минулих діях.

Ви багато працювали з Excel - ви вже майже :abbr:`DBE (Database Engineer)`,
вам уже зрозуміла концепція таблиць та перехресних посилань між даними та
принципи нормалізації. Лишилось тільки довчити PL/SQL та специфічні для різних
:abbr:`СКБД (системи керування базами даних)` моменти.
Або ви були діловодом і завідували архівом? То вам знайомі підходи,
які застосовуються в NoSQL базах даних. Лишилося довчити якийсь фреймворк,
і вітаємо у світі back-end.

Якщо ви завжди могли зламати щось, що в принципі зламати неможливо - ви не
незграба, а QA від бога.

Якщо ви полюбляли наповнювати контентом слайди - то в цілому вам зрозуміла
блочна модель, і front-end не буде чимось загадковим.

По-друге, ви не бажаєте щоб праця зайняла увесь ваш час.
Залиште щось виключно для себе. І не дозволяйте роботі наближатися до цього.

По-третє, ніхто не завадить взагалі не звертати уваги на все, що я сказав вище,
наплювати на всі поради, і зробити все у власний спосіб. Я, наприклад, свого
часу зробив саме так [#]_ - і нічого, нормально себе почуваю.

.. [#] Хоча я б не сказав, що мені багато порад було доступно. (прим. авт.)

Отже, ви проаналізували свої навички та визначились із напрямком. Тепер
потрібно зрозуміти, як рухатися далі. Для цього нам знадобиться план - або,
якщо хочете, карта вашої подорожі у світ розробки.

Починаємо подорож
=================

Я не буду на довго зупинятися на цьому пункті, здебільшого тому все давно
було зроблено: `roadmap.sh <https://roadmap.sh>`_.

Цей сервіс дозволить вам підібрати план особистого розвитку, залежно
від ваших бажань. Це ваша дорожня мапа на шляху в омріяну професію.
Фокусуйте свої зусилля на тому, щоб подолати поточний етап та перейти до
наступного.

Пам'ятайте: ваш шлях може відрізнятися від інших, і це нормально.
Головне - рухатися в обраному напрямку послідовно та усвідомлено.
Не намагайтесь охопити все й одразу - краще робити маленькі, але впевнені
кроки до своєї мети.
І найголовніше - не забувайте періодично звіряти, чи подобається вам те,
що ви робите. Адже найкращих результатів досягають саме ті, хто отримує
задоволення від процесу навчання та роботи.

І на останок надам простеньку настанову: оглядово ознайомтесь із тим, із чим вам
доведеться ознайомитись. Спробуйте уявити свої можливості на кожному на кожному
з етапів. Чи вони відповідають вашим сподіванням? Якщо ні - то карту треба буде
підредагувати. Це нормально - мапа це не щось висічене в камені. Але також
правильно розцінюйте свої зусилля - не намагайтеся відкусити більше, ніж можете
проковтнути.
